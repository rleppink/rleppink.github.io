---
title: "Noodweer: andere plannen"
---


Vandaag zouden we van Nagoya naar Takayama reizen, als eerste stop in een rondje
door centraal Japan. Helaas reden er door het noodweer (zie artikel van gister)
geen treinen en geen bussen. Geen enkele. Ook niet met een omweggetje richting
oost of west. Alle routes richting noordoost/noord/noordwest zijn gesloten.

Dus moesten we snel onze boekingen voor die week afzeggen, en een nieuw plan
smeden voor de komende paar weken. Ons rondje zou eindigen bij Tokyo, en daar
konden we wel gewoon heen met de trein. Dus al snel kwamen we op het plan om
gewoon ons rondje om te draaien. Een uurtje of 2-3 in de Shinkansen later, en we
zitten in Tokyo!

Dat het zo'n beetje de grootste metropool in de wereld is is wel te merken. Wat
een hoeveelheid mensen zeg. Erg fascinerend om te zien. Die avond, na aankomst
en settlen in het haastig geboekte hostel, zijn we naar Akihabara gegaan. Dit is
een gebied met megawinkels vol met elektronica, meer dan we tot nu toe hadden
gezien in Osaka of Taipei.

Hiernaast zijn hier veel anime/manga (van die Japanse tekenfilms) winkels. Er
lopen hier dan ook veel westernaren rond die daar groot fan van zijn, en dit een
beetje als hun "Mekka" zien. Mensenkijken is hier ook zeker leuk. :-)

Nog wat foto's van die avond in Akihabara.

![Megawinkels in Akihabara](/images/day-20180708/20180709_0011.jpg)

![Van een afstandje richting Akihabara kijkend](/images/day-20180708/20180709_0035.jpg)

![Lopend langs de vele winkels](/images/day-20180708/20180709_0013.jpg)

![Sega Sega Sega Sega Sega Sega Sega](/images/day-20180708/20180709_0019.jpg)

![Straatje achter de hoofdstraat](/images/day-20180708/20180709_0025.jpg)

![Mario Karts op de weg; beetje vluchtig gemaakte foto, want ze knalden net weg](/images/day-20180708/20180709_0027.jpg)
