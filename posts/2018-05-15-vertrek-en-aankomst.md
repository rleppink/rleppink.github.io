---
title: Vertrek & Aankomst
---


Bij aankomst -- binnen mijn eerste uur in Japan -- kwam er een cameraploeg naar
mij toe, wiens eerste vragen waren: "Waar kom je vandaan? Hoe lang ben je?". Dat
gaf meteen een mooi antwoord op die vraag.

![Nou zijn zij ook redelijk klein.](/images/day-01/interview.jpg)

Na reizen richting het hostel, ingecheckt te hebben, en onze spullen
achtergelaten hebben zijn we even wat gaan middageten. Er zitten ontzettend veel
kleine, en goedkope eettentjes overal. Voor omgerekend zo'n 3 euro (390 yen) had
ik een grote kop rijst met ei en groenten erbovenop, en een kom misosoep
erbij -- het was ook echt heerlijk.

In de avond, nadat we even wat gerust hadden in het hostel, zijn we nog Shinsekai
in geweest voor avondeten. Dit is een marktgebied met allemaal winkelstraatjes en
eettentjes.

![De "TsÅ«tenkaku" in Shinsekai](/images/day-01/tsutenkaku.jpg)

En allemaal typisch Japanse, bizarre dingen. Zo had een van de restaurants daar
dit als billboard en marketing:

![Uitnodigend, niet?](/images/day-01/weird-dude.jpg)

Na weer heerlijk eten (een grote kom udonsoep en een biertje - voor zo'n 6-7 
euro), zijn we relatief snel terug gegaan richting het hostel. Op dat moment 
waren we al richting de 30 uur wakker met niet veel meer dan een uurtje slaap 
ertussen.
