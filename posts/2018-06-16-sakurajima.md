---
title: Sakurajima
---


Vandaag zijn we in de ochtend als eerst naar Kirishima Shrine geweest, een
tempel die in het dorpje waar wij verbleven ligt. Dit is blijkbaar ook een 
relatief bekende in de regio om zijn mooie ligging, in een erg bosachtig gebied.

![Kirishima Shrine](/images/day-31/20180620_0185.jpg)

Ons volgende doel was [Sakurajima](https://goo.gl/maps/wLfQqR6evuF2), een
vulkaan die als eiland in de zee ligt, met een verbinding naar land. Onderweg
hiernaartoe zijn we nog langs een grot, een waterval en een museum geweest. 

Het museum was wel noemenswaardig, omdat het een relatief klein museum ergens in
een ontzettend klein dorpje is, maar daar toch een grote variatie aan werken
stond. Hier waren naast Japanse werken ook onder andere Picasso, Monet, en
Rembrandt te vinden, maar ook een sarcofaag en andere Egyptische dingen van
honderden tot duizenden voor Christus. Zeker interessant om te zien, vooral in
een afgelegen klein dorpje in Japan.

Nadat we het museum bezocht hadden zijn we verder gegaan richting Sakurajima.
Deze vulkaan is nog erg actief, in dat hij eigenlijk elke dag wel as spuwt. Het
dorpje wat op het eiland ligt heeft ook werkelijk waar overal as. De bomen, 
planten, straten, alles ligt onder een laag stof. Heel vreemd om te zien.

![Sakurajima spuwt as](/images/day-31/20180620_0203_01.jpg)

![Op Sakurajima afrijdend](/images/day-32/sakurajima.jpg)

![Vanaf een uitkijkpunt, de aswolk passeerde links, aan de rand van de zee is een deel van het dorpje zichtbaar](/images/day-31/askurajima.jpg)

