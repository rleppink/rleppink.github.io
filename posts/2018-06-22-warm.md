---
title: Warm!
---


Poah, het is hier niet normaal warm. Op de kamer gelukkig airco, maar als je dan
uit de kamer stapt is het een ontzettende klap. De temperatuur is met een graad
of 30-35 niet eens _gigantisch_ hoog, maar de luchtvochtigheid lijkt wel 100% te
zijn. 

Vanochtend zat ik in de schaduw stil aan een tafeltje wat nieuws te lezen, met
een briesje erbij. Het zweet brak me binnen een paar minuten al uit. Nog nooit
zoiets meegemaakt. De wind koelt ook niet af, het lijkt alleen maar meer warmte
met zich mee te brengen.

De warmte zorgt er ook voor dat dingen gaan doen niet echt fijn of leuk is. We
hebben wat rondgelopen bij het hostel om te kijken wat er zoal in de buurt zat,
maar het is gewoon al gauw te warm om lekker wat rond te kijken. Met kleding aan
in zee springen hielp voor een aantal minuutjes daarna om wat koel te blijven,
maar zelfs daarna was het snel genoeg weer erg warm.

Vandaag dus verder niet zo veel spannende dingen gedaan, omdat het gewoon te
warm was.
