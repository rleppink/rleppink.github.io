---
title: Nara, Fushimi Inari
---


In de ochtend zijn we relatief vroeg al op de trein gestapt om richting Nara te
reizen. Nara ligt ongeveer een uurtje van Kyoto af met een normale trein, en
staat (met al haar tempels en gebouwen) ook op de UNESCO werelderfgoed lijst. 

Hiernaast is Nara ook bekend om haar vele hertjes. Lopend richting het gebied
waar veel van deze tempels staan en behouden zijn gebleven, begint na de eerste
tempel ongeveer een gebied waar o-ver-al hertjes lopen. Het grappige aan deze
hertjes is dat ze naar je toe komen, en buigen voor je -- waarmee ze dan om
koekjes vragen.

Nara was echter super druk, en ik heb hier om die reden niet veel leuke foto's
kunnen nemen.

![Hertje eet uit mijn hand](/images/day-11/20180526_0016.jpg)

Nadat we Nara gezien hadden zijn we richting de bekende "Fushimi Inari" tempel
gegaan. Fushimi Inari staat bekend om haar route naar de top van de berg die
bijna compleet vol staat met [torii poorten](https://nl.m.wikipedia.org/wiki/Torii).
De totale lengte van paden is zo'n 4 kilometer -- dat zijn dus erg veel
poortjes. Verspreid langs de route staan ook heel wat tempeltjes hier en daar.
Erg mooi om onderdoor te lopen, en een leuk uitzicht over Kyoto bovenin.

![Het begin van de route (lage poortjes ook hier...)](/images/day-11/20180526_0060.jpg)

Hieronder nog wat meer foto's van de rest van de dag.

![Lantaarns langs de route, in Nara](/images/day-11/20180526_0028.jpg)

![Tempel in Nara](/images/day-11/20180526_0042.jpg)

![Mooie details en afwerking, in Fuhsimi Inari](/images/day-11/20180526_0048.jpg)

![De Fushimi Inari route, wat hoger op de berg](/images/day-11/20180526_0096.jpg)
