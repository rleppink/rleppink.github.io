---
title: "â˜‚ï¸ Skydive!"
---


![ğŸ‘Œ](/images/day-19/G0051129.JPG)

Echt super, super gaaf. De vrije val voelde echt geweldig, en een betere lokatie
kan ik me ook niet bedenken. Het hele [eiland](https://goo.gl/maps/dXWNGc5nDqn)
van zo'n hoogte zien was echt zo ontzettend mooi.

Bij deze kon je kiezen uit de "regular tandem", tussen 2,4 en 3 kilometer
hoogte, en de "ultimate tandem", boven de 4,2 kilometer hoogte (zo hoog mogelijk
zonder zuurstofmasker nodig te hebben). Uiteraard doe je het gewoon meteen goed
als je gaat, dus ik ben voor de ultimate gegaan.

Na een korte instructie op de grond over wat ik moest doen om eruit te springen,
en wat ik in de lucht moest doen, kon het vliegtuig opstijgen. Samen met een
aantal andere mensen die sprongen hop je het vliegtuig in, waar je ongeveer 15
tot 20 minuten naar de goede hoogte klimt. Als je het seintje krijgt ga je
klaarzitten.

![Daar zit je dan](/images/day-19/G0051075.JPG)

Op zo'n hoogte zitten en naar beneden kijken is raar. Ik heb, normaalgesproken,
best veel last van hoogtevrees. Hier was dat echter helemaal niet het geval. De
aarde van zo'n hoogte zien registreert in je hersenen helemaal niet meer als
'hoog'. Het heeft wel wat sereens. En dan word je ineens eruit geslingerd.

![Hop!](/images/day-19/G0051086.JPG)

De val was alleen maar genieten. En met de parachute over het eiland zweven zo
mooi. Hieronder nog wat meer foto's.

![ğŸ‘ğŸ˜†ğŸ‘](/images/day-19/G0051161.JPG)

![Parachute klapt uit](/images/day-19/G0051172.JPG)

![Landing, moest de benen omhoog houden](/images/day-19/G0061200.JPG)
