---
title: "O'ahu: de andere kant"
---


Vandaag hebben we scooters gehuurd en zijn we langs een heel stuk van de kust
van dit eiland gereden. Dit was een erg leuk manier om veel te kunnen zien en
ervaren hier -- waar je in een auto te weinig meemaakt, en met de fiets niet ver
genoeg komt.

Op het kaartje hieronder zijn we van het hostel (punt A helemaal onderin), eerst
iets zuidelijk en verder richting het oosten gereden, en vervolgens waar
mogelijk langs de kust richting het noordelijkste puntje. Vanaf daar zijn we een
stuk terug gegaan, en zijn we bij het andere punt A rechtsaf geslagen, om zo
door de tunnel weer terug bij Honolulu te komen.

![De route](/images/day-15/route.png)

Langs deze kant van het eiland rijden geeft een heel ander beeld van O'ahu. Het
Waikiki gedeelte, waar wij zitten, is gigantisch toeristisch met hoge gebouwen,
veel winkels, restaurants, etc. Langs deze kant van het eiland zie je juist meer
de normale dorpjes. En ook hier zie je veel armoede, slecht onderhouden huizen,
straten, veel rommel overal. 

Aan de andere kant zagen we hier ook _prachtige_ natuur. Zo langs de kust
richting het noorden rijdend doemen links de bergen met in wolken gehulde toppen
zich op, en zie je rechts de woeste zee tegen de rotsen aan slaan.

![Links bergen, rechts zee, en de weg waar wij reden](/images/day-15/20180601_0043.jpg)

Hiernaast zagen we ook mooie (en veel rustigere dan Waikiki) strandjes overal
langs de route. Witte stranden, blauw water. Was een erg mooi gezicht. Hieronder
nog de leukste shots van deze dag.

![Hanauma Bay, een beschermd natuurgebied](/images/day-15/20180601_0027.jpg)

![Hanauma Bay strand](/images/day-15/20180601_0031.jpg)

![Strand, weet de naam niet](/images/day-15/20180601_0045.jpg)

![Veel kleine eilandjes liggen ook rondom het eiland](/images/day-15/20180601_0047.jpg)

![Bergen telkens links, helaas geen betere foto van kunnen maken](/images/day-15/20180601_0055.jpg)
