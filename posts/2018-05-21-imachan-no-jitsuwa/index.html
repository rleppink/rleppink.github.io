<!doctype html>
<html lang="en">
<head>
<meta charset="utf-8">
<meta http-equiv="x-ua-compatible" content="ie=edge">
<meta name="viewport" content="width=device-width, initial-scale=1">
<title>⭐️ Imachan no jitsuwa! - Ronald Leppink</title>
<style>
html {
  /* No jumping scrollbar*/
  margin-left: calc(100vw - 100%);
}

body {
  font-family: Verdana, sans-serif;
  font-size: 16px;
  line-height: 1.5rem;
  margin: 0 auto;
  max-width: 50rem;
  padding: 1rem;
}

header {
  max-width: 40rem;
  margin: 0 auto;
  text-align: right;
}

header h1 {
  font-weight: 400;
  font-size: 1.4rem;
}

header h1 a {
  color: black;
}

header a {
  text-decoration: none;
}

header nav a {
  color: #777;
}

header nav :first-child {
  margin-right: 1rem;
}

main h1 {
  margin: 1rem auto;
  max-width: 40rem;
  line-height: 2rem;
}

.article-header .date {
  color: #777;
  max-width: 40rem;
  margin: 1rem auto;
}

.article-content p {
  max-width: 40rem;
  margin: 1rem auto;
}

.article-content img {
  width: 100%;
}

.article-content .figure .caption {
  text-align: center;
  color: #777;
}

main ul {
  max-width: 40rem;
  margin: 0 auto;
  margin-top: 2rem;
}

main ul li {
  list-style-type: circle;
  margin-bottom: 1rem;
}

main ul li a {
  font-weight: bold;
  text-decoration: none;
}
</style>
</head>
<body>
<header>
  <h1>
    <a href="../../">Ronald Leppink</a>
  </h1>
</header>

<main role="main">
<h1>⭐️ Imachan no jitsuwa!</h1>
<article>
    <section class="article-header">
        <p class="date">maandag 21 mei, 2018</p>
        
    </section>
    <section class="article-content">
        <p>Vandaag deden we mee aan de TV show “Imachan no jitsuwa”! Super mooi. Een paar dagen geleden vroeg de man van ons hostel ineens aan ons of wij geinteresseerd zouden zijn in het meedoen aan die TV show. Het bleek ook dat er een bekende komiek, Busho, als presentator aan werkte, en dat er zo’n 5 miljoen mensen naar kijken.</p>
<p>In de show nemen ze buitenlandse mensen mee langs Japanse meesters in een bepaald vakgebied, en willen dan weten wat ze ervan vinden. Dit zijn dan veelal typisch Japanse dingen, zoals samurais, geisha’s, sushichefs, etc. Het leek ons wel heel gaaf om gewoon mee te doen, omdat het iets is wat je niet zomaar meemaakt. Zo gezegd zo gedaan, na wat interviews en heen-en-weer gemail konden we op de show komen, waar we daarvoor deze dag de hele dag zouden filmen.</p>
<p>In ons geval werden we als eerst meegenomen naar een erg mooie tempel in Kyoto. Deze tempel staat bekend om zijn vele prachtige schilderijen, waarin het perspectief verandert als je erlangs loopt. Hier wilden ze dan telkens van ons weten wat we zagen, wat we zagen veranderen, en wat we ervan vonden. Daarnaast hangt daar zo’n typisch Japanse lampion, maar dan heel erg groot (anderhalve meter, gok ik?). Ze waren ook erg geinteresseerd in wat we daarvan vonden.</p>
<div class="figure">
<img src="../../images/day-07/IMG_2102.jpg" alt="Voor de tempel met Busho" />
<p class="caption">Voor de tempel met Busho</p>
</div>
<p>Hierna gingen we naar een plek waar die typisch Japanse lampionnen worden gemaakt. Blijkbaar is het een shop waar ze een van de bekendste lampionnen uit Japan hebben gemaakt – deze hangt in Tokyo in de ingang van een van de bekendere tempels en is erg groot. Daar is blijkbaar een jaar lang aan gewerkt. Toeristen kunnen hier in principe ook niet zomaar binnen kijken, dus dat was al een erg leuk voordeel aan deze show.</p>
<div class="figure">
<img src="../../images/day-07/20180522_0002.jpg" alt="De cameraploeg maakt zich klaar om bij de lampionnen te filmen" />
<p class="caption">De cameraploeg maakt zich klaar om bij de lampionnen te filmen</p>
</div>
<p>Ze lieten ons het hele proces zien, van het maken van de vorm tot aan het schilderen van het eindproduct. Hiernaast vroegen ze bij iedere stap een van ons of allebei om het ook te proberen. Erg leuk om te zien, maar ook om te doen.</p>
<div class="figure">
<img src="../../images/day-07/IMG_2113.jpg" alt="Een lampion in elkaar zetten" />
<p class="caption">Een lampion in elkaar zetten</p>
</div>
<p>Na het schilderen van onze eigen lampionnen gingen we nog naar een Japanse inktschilder in Kyoto. Hier werden ons een paar erg mooie schilderijen laten zien, waar ze van wilden weten wat we ervan vonden. Nadat we deze schilderijen hadden bekeken presenteerde de schilder nog een schilderij speciaal voor ons. Een, in mijn ogen, prachtig schilderij met tulpen en een windmolen.</p>
<div class="figure">
<img src="../../images/day-07/20180522_0056.jpg" alt="Het schilderij speciaal voor ons" />
<p class="caption">Het schilderij speciaal voor ons</p>
</div>
<p>Vervolgens kregen we nog een demonstratie van hoe hij schildert. Op een groot canvas op de grond liet hij zien hoe hij een typisch Japanse stijl draak maakt. Heel gaaf om te zien hoe snel hij een goed uitziend schilderij neer kan zetten.</p>
<div class="figure">
<img src="../../images/day-07/20180522_0046.jpg" alt="Het schilderij van de draak, voor 80% af" />
<p class="caption">Het schilderij van de draak, voor 80% af</p>
</div>
<p>Deze schilder bleek ook een soort van persoonlijke held te zijn voor onze komiek en presentator, Busho. Busho houdt zelf veel van schilderen en kunst, en wilde al een paar jaar op bezoek bij deze schilder. Zodoende werd er door de schilder ook een schilderij gemaakt van Busho als grote keizer en machtshebber. Helaas heb ik hier geen foto van kunnen maken, maar deze was ook erg gaaf om te zien.</p>
<p>Na dit alles was het uiteraard nog weer tijd voor ons om bezig te gaan. Ditmaal ging de schilder ons voordoen hoe je zo’n draak schildert in een paar stappen, en die stappen moesten wij dus nadoen. Uiteraard zag het eindresultaat van ons er niet uit vergeleken met die van hem, maar het was leuk om te doen.</p>
<div class="figure">
<img src="../../images/day-07/20180522_0054.jpg" alt="Ons eindresultaat, voorin die van mij, daarachter die van Ron, en daarachter van de schilder" />
<p class="caption">Ons eindresultaat, voorin die van mij, daarachter die van Ron, en daarachter van de schilder</p>
</div>
<p>Onderhand was het alweer zo’n acht uur, en de lange dag van filmen zat er praktisch op. Terug bij het hostel (ongeveer een uur rijden) nog een afsluitend stukje gefilmd, en daarmee was het klaar. Al met al een super gave en unieke dag die we anders niet zomaar mee hadden gemaakt.</p>
<p>We horen nog wanneer en waar we de uiteindelijke uitzending kunnen gaan bekijken. Dit zal ergens rond eind juni zijn, en is dan ook op internet te zien, voor zover ons verteld is. Ik zal de link tegen die tijd wel delen.</p>
    </section>
</article>

</main>
</body>
</html>
