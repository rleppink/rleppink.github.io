---
title: Bijkomen
---


Vannacht hebben we allereerst meer dan 12 uur geslapen. We waren blijkbaar erg
moe allebei. Omdat we hier nog best lang zijn en het weer niet al te best was,
hebben we vandaag dan ook vooral gebruikt als rustdag; in het hostel settlen,
hier in de buurt wat rondlopen en dingen opzoeken, de komende dagen wat
uitplannen, dingen reserveren, etc.

![Straat bij Waikiki beach](/images/day-13/hnl.jpg)

Rondlopen door Honolulu alleen is al wel een leuke en interessante ervaring.
Hoewel Honolulu nog een redelijk nette stad lijkt te zijn in Amerikaanse termen
is het hier toch wat minder netjes en minder goed geregeld dan Japan of
Nederland.

Straten zijn slecht onderhouden, er ligt best wat afval overal. Daarnaast had
bijvoorbeeld de bus gister van het vliegveld naar [ons
hostel](https://goo.gl/maps/ePa6fNFSP152) welteverstaan 47 (!!) stops. Gelukkig
hoefden we niet overal te stoppen, maar wel op erg veel plekken. We deden dan
ook meer dan een uur over een afstand van 12 kilometer. Hiernaast ook onderweg
al veel daklozen gezien, die tenten hadden opgezet met (delen van) pallets en
spaanplaten etc.

Nou is het gedeelte waar wij zitten, Waikiki, wel erg toeristisch -- en daardoor
wel netjes. Desalniettemin maakt het wel duidelijk dat het verschil tussen arm
en rijk groot is in Amerika. Aan de ene kant een golfbaan, en daarnaast lopen
zwervers met karren en afvalzakken. Een gigantisch luxe hotel met dure auto's
ervoor, en aan de overkant een tent onder een boom waar een dakloze leeft.

Helaas weinig foto's vandaag, het weer en de dingen die we deden waren niet erg
fotowaardig. :-)
