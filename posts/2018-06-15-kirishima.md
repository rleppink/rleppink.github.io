---
title: Kirishima
---


Deze dag zijn we als eerst afgereisd naar Kagoshima Airport. Hier zou Alex, een
vriend van Ron, die ochtend landen om de komende 5 dagen met ons in dit deel van
Japan door te brengen. Alex heeft een internationaal rijbewijs, en ervaring met
links rijden. Dit was super handig, want hierdoor konden we een auto huren --
iets wat in dit relatief afgelegen deel van Japan super handig is. Het openbaar
vervoer is hier lang niet zo goed aangelegd als bij grote steden.

Nadat we Alex begroet hadden, en de huurauto geregeld hadden zijn we direct door
gereden naar mount Kirishima, een grote, actieve vulkaan in die regio. Het plan
was om daar een mooie hike te gaan doen, maar helaas is een relatief groot
gedeelte van deze berg/vulkaanreeks gesloten, omdat er in maart een uitbarsting
is geweest.

Gelukkig was een van de routes nog wel open: de hike naar de top van mount
Takachiho. Hier ging de route eerst langs de krater van mount Mihachi, om
vervolgens nog weer verder te klimmen naar Takachiho zelf.

![Aan de voet van mount Mihachi](/images/day-30/20180620_0149.jpg)

![Waarschuwing dat je de krater van Mihachi niet mag betreden](/images/day-30/20180620_0155.jpg)

![Op de top van Mihachi](/images/day-30/20180620_0163.jpg)

![Langs de rand van de krater; Alex](/images/day-30/20180620_0167.jpg)

![Uitzicht vanaf de krater; Ron](/images/day-30/20180620_0169.jpg)

![Aan de andere kant van de krater; vulkanisch steen; aardig steil naar beneden](/images/day-30/20180620_0175.jpg)

Vanaf dit punt had ik mijn camera weggedaan, omdat het met het klimmen erg
lastig was om deze paraat te houden. Zodoende heb ik niet veel foto's meer vanaf
hier.

![Vanaf de top van Mihachi, kijkend naar de top van Takachiho; die kleine puntjes rechtsonder zijn Alex en ik](/images/day-30/DSC01844.jpg)

![Uitrusten in de hut op de top](/images/day-30/hut.jpg)
