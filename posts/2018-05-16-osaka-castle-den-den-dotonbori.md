---
title: Osaka Castle, Den-Den Town, Dōtonbori
---


In de ochtend zijn we als eerst richting Osaka Castle gegaan, met de metro. Er
zijn overal muziekjes en geluidjes! In de metro worden vogelgeluiden gespeeld,
als er een tram aankomt speelt er een muziekje, als de tramdeuren opengaan speelt
er een muziekje. En bij veel stations zijn weer verschillende muziekjes. Bizar. 
Ik maak er nog even een filmpje van als ik eraan denk.

Osaka Castle is een groot kasteel uit 1583. Erg mooi om te zien, en een
interessante historie binnen. Er lag ook een tekening van het kasteel gemaakt
door een Nederlander in de tijd!

![Osaka Castle](/images/day-02/osaka-castle.jpg)

Die middag zijn we richting "Den-Den Town" gegaan, een straat/gebied met veel
electronicawinkels. Ze zijn hier ontzettend gek op techniek, gadgets, robots etc.
In de verschillende volgestouwde winkels van 5 verdiepingen hoog is praktisch 
alles wel te vinden.

![Gundam billboard](/images/day-02/gundam.jpg)

In de avond zijn we naar Dōtonbori gegaan. Dit is een gigantisch winkeldistrict,
bekend om het kanaal met grote lichtgevende billboards. Was een erg indrukwekkend
gezicht, de hoeveelheid mensen, hoge gebouwen, en zo apart mogelijke 
aandachttrekkende billboards. Heel gaaf om te zien.

![Het kanaal](/images/day-02/dotonbori-canal.jpg)
