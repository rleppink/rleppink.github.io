---
title: "Reisdag: Naar Hawaii!"
---


Overdag nog wat rondgelopen in de buurt van het hostel in Osaka, en voorbereid
op de reis richting Hawaii. Niet veel bijzonders gedaan. Het reizen was wel heel
raar.

**23:30u, 28 mei 2018** _(Japanse tijd)_: In het vliegtuig gestapt richting
Hawaii. Door de nacht heen gereisd, deels geslapen.

**12:10u, 28 mei 2018** _(Hawaiiaanse tijd)_: En het is _weer_ 28 mei en eerder
op de dag! Voelt vreemd. Apps op de smartphone gaan er ook niet allemaal even
goed mee om. Grappig om te zien.

Na reizen naar het hostel en de bedden klaarmaken hebben we even snel wat gegeten
(fastfood is hier in Amerika werkelijk overal...), en daarna even wat gerust. We
hoorden bij het hostel nog dat er deze dag een lichtjesfestival is, waar ze meer
dan 7000 kaarsen het water op doen in een ritueel. We liepen hier nog even
langs, maar tegen de tijd dat we er waren was het helaas alweer afgelopen.
Daarna maar snel gaan slapen.
