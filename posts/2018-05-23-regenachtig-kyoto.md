---
title: "Regenachtig Ky≈çto"
---

Vandaag regende het praktisch de hele dag in Kyoto. Dat betekende dat lekker
buiten lopen en tempels en andere mooie dingen bezoeken niet echt aan de orde is.
We hebben overdag eigenlijk vooral een lange ochtend uitgerust, in de middag even
in een winkelcentrum rondgelopen en ergens gezeten -- wat mij de kans gaf om
deze website wat bij te werken. :-)

Die avond aten we ["shabu-shabu"](https://en.m.wikipedia.org/wiki/Shabu-shabu),
een typisch Japanse maaltijd waarbij je in het midden een pot met hete bouillon
hebt staan waar je stukken vlees en groente in gaart.

![Onze shabu-shabu tafel](/images/day-09/IMG_1673.jpg)

Na het eten was de regen een beetje opgehouden, en hebben we nog door wat
typische kleine straatjes en steegjes in Kyoto gelopen. Best wel mooi om te zien,
zo na een regenbui.

![Steegje in Kyoto na wat regen](/images/day-09/20180524_0006.jpg)

Die avond sliep ik in een andere locatie van hetzelfde hostel -- namelijk een
traditioneel Japans huis dat omgebouwd is tot hostel. Zo slaap je dus ook in
traditionele stijl Japanse kamers. Alles van hout, smalle gangetjes, erg leuk om
eens in te slapen. Wel lastig om goede foto's van te maken.

![Mijn kamer die nacht](/images/day-09/20180524_0028.jpg)
