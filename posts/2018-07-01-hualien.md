---
title: Hualien
---


Het plan voor vandaag was aanvankelijk om een auto te huren en de komende paar
dagen langs de oostkust van Taiwan naar het zuiden en terug te reizen. Helaas
hebben we geen auto kunnen huren; de bedrijven deden nogal moeilijk over het
moeten hebben van een internationaal rijbewijs -- ondanks dat men in Taiwan een
rijbewijs bij een pakje boter krijgt.

Dus zijn we vandaag maar met de trein naar Hualien afgereisd. Dit is een stad
aan de oostkust van Taiwan, wat een mooie plek is om wat meer de natuur van
Taiwan te zien. Taiwan is voor een groot gedeelte een bergketen, waar tussen de
bergen en de zee steden gebouwd zijn, dus je kan hier mooi snel zo de bergen in.

![Hualien aan de oostkust, bergen in het midden](/images/day-20180701/map.png)

Na aankomst bij het hostel, al wat later op de avond, bood de eigenaar van het
hostel aan om ons naar de night market te brengen -- hier hebben we avondeten
gehad. Taiwan staat bekend om haar night markets; permanente marktjes iedere
avond, waar veel varierend eten te krijgen is, maar waar ook optredentjes zijn
en spelletjes te spelen zijn. Gezellig sfeertje en lekker eten.
