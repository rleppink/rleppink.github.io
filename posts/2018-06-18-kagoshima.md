---
title: Kagoshima
---


Toen we die ochtend wilden vertrekken raadde de man bij de receptie ons nog aan
om langs de tempel die daar dichtbij lag te bezoeken. Dat bleek een goede tip, 
het tempeltje lag daar op een prachtige plek -- liggend op een rotspartij die de
zee in liep, met een klein parkje erachter.

![De 'Kamafuta' tempel](/images/day-33/tempeltje.jpg)

Met als eindpunt een hostelletje zo'n 100 kilometer ten noorden van waar we
verbleven die nacht. De eerste tussenstop was een museum over de kamikazepiloten
in de tweede wereldoorlog. Er mochten daar absoluut geen foto's gemaakt worden,
dus die heb ik helaas niet. Het was wel interessant en ergens een beetje triest 
om te lezen hoe die jonge mannen van een jaar of 20 hun dood in zouden vliegen. 
Brieven naar ouders over dat ze niet moesten rouwen omdat ze vol trots voor hun
land zouden sterven.

In het dorpje waar dit museum stond was ook een oud Samurai-district, met een
aantal openbare tuinen waar je doorheen kon lopen. Mooi om deze erg nette 
zen-achtige tuinen te zien.

![Een van de tuinen](/images/day-33/20180620_0231.jpg)

Die middag hebben we wat rondgekeken in Kagoshima, wat gegeten, een paar van de
vele elektronica/gadgetwinkels bekeken. Daarna gingen we nog snel door naar de
Kamouhachiman tempel; hier staat een 1600 jaar oude boom wat deze boom 
waarschijnlijk de oudste boom in Japan maakt.

![Oudste boom van Japan](/images/day-33/boom.jpg)
