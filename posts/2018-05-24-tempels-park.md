---
title: Kiyomizu-dera, Higashi Honganji, Shoshei-en
---

Deze dag zijn we allereerst naar Kiyomizu-dera geweest. Dit is een tempel tegen
de oostelijke bergrand hier, die op de UNESCO werelderfgoed lijst staat. De
tempel is al rond 778 opgericht, maar de huidige gebouwen komen uit 1633. 
Erg mooi om te zien, vooral ook omdat het zo hoog ligt en je dus over de stad
uitkijkt.

![Vanaf de tempel richting de poort (niōmon)](/images/day-10/20180524_0088.jpg)

Nadat we deze tempel bezocht hadden zijn we richting de "Higashi Honganji"
gegaan. Dit is de eerste tempel die we zagen toen we door Kyoto reisden, mede
doordat deze zo ontzettend groot is. Hier hebben we ook in de hal binnen gezeten
waar de monniken aan het zingen/mediteren waren. Beetje hetzelfde idee als
monniken in een klooster die Gregoriaanse liederen zingen. Wel interessant om te
zien en horen.

![De Higashi Honganji, links de poort, rechts de twee hoofdgebouwen](/images/day-10/20180524_0118.jpg)

Dichtbij de Higashi Honganji zit nog een mooi parkje die we na deze tempel nog
bezocht hebben. Rond april staan hier heel wat kersenbloesembomen, en als het
wat regenachtiger is kan je hier veel waterlelies zien. Helaas was dit beide niet
het geval, dus het parkje was wat standaard. Maar ach, wel fijn na een tijd
rondlopen. :)

![Het Shoshei-en parkje](/images/day-10/20180524_0144.jpg)

Hieronder nog wat extra foto's van de dag.

![Kiyomizu-dera, met links dezelfde niōmon poort](/images/day-10/20180524_0034.jpg)

![Bewakers van de Kiyomizu-dera tempel](/images/day-10/20180524_0038.jpg)

![De pagode van Kiyomizu-dera](/images/day-10/20180524_0044.jpg)

![Een stil straatje achter Kiyomizu-dera](/images/day-10/20180524_0072.jpg)

![Mooie details en nieuwe stad, Kiyomizu-dera](/images/day-10/20180524_0040.jpg)

![Het gigantische hoofdgebouw van de Higashi Honganji](/images/day-10/20180524_0114.jpg)
