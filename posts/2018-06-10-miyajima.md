---
title: Miyajima
---


Deze dag zijn we als dagtrip naar Miyajima gegaan. Dit is een eiland dat iets
meer dan een uur met de trein en pont van Hiroshima ligt. Het staat bekend om
'Itsukushima Shrine', een tempel op de UNESCO werelderfgoedlijst met een torii
in het water als uniek kenmerk. Als je op Wikipedia naar de pagina over 'torii'
kijkt zie je deze daar ook als voorbeeld staan.

![Itsukushima Shrine torii; met eb toen wij er waren](/images/day-25/20180611_0069.jpg)

Nadat we de Daisho-in en Itsukushima tempels bezocht hadden zijn we nog naar de
top van de berg van het eiland gegaan. Het was al een beetje richting het einde
van de dag, dus we hebben de kabelbaan naar boven genomen om daarna terug naar
beneden te lopen. Vanaf de top van de berg heb je een erg mooi uitzicht op
Hiroshima, de omliggende dorpjes, en de vele kleine eilandjes in de binnenzee.
Wel was het onderhand aardig bewolkt en mistig geworden, hierdoor heb ik hier
niet veel goede foto's kunnen maken.

![Uitzicht op de eilandjes](/images/day-25/20180611_0135.jpg)

Na een paar honderd meter wandelen op de terugweg zagen we ineens veel
waarschuwingsbordjes voor 'mamushi', een 'dodelijk giftige' slang, die daar
blijkbaar zit. Dat maakte de wandeling naar beneden wel iets minder rustgevend.
ðŸ˜›

Nog wat meer foto's van de hele dag:

![Itsukushima vanaf de pont](/images/day-25/20180611_0043.jpg)

![In het dorpje op Miyajima](/images/day-25/20180611_0083.jpg)

![Daisho-in tempel](/images/day-25/20180611_0093.jpg)

![Bij de Daisho-in tempel](/images/day-25/20180611_0095.jpg)

![De torii vanuit de Itsukushima tempel](/images/day-25/20180611_0101.jpg)

![Itsukushima; met vloed staat het onder de pijlers onder water](/images/day-25/20180611_0123.jpg)
