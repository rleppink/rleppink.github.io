---
title: Shuri-jo castle
---


Een van de dingen die ons aangeraden werd om te doen op Okinawa was Shurijo
castle bekijken. Tussen de 14e en 19e eeuw was dit het paleis van het Riukiu
koninkrijk, een onafhankelijk koninkrijk dat over de Riukiu eilandengroep
regeerde. In de tweede wereldoorlog is dit paleis helaas voor het grootste
gedeelte platgebombardeerd, maar het is in de jaren erna weer opnieuw opgebouwd.

![Shuri-jo kasteel, helaas in steigers](/images/day-20180623/20180705_0029.jpg)

![Maquette van de heropbouw](/images/day-20180623/20180705_0009.jpg)

![Als het plein vol monniken zou zitten](/images/day-20180623/20180705_0017.jpg)

![Zetel van de koning](/images/day-20180623/20180705_0007.jpg)

Dit kasteel ligt op zo'n 5 kilometer afstand van ons hostel, en het openbaar
vervoer op dit eiland is niet al te best, dus wij dachten "he, dat is prima te
lopen". Pfoe, dat was de zwaarste 5 kilometer die ik ooit heb gelopen. Er was
niet veel hoogteverschil, en er was netjes overal trottoir langs de weg, maar de
hitte, man man man. We zijn op drie verschillende plekken een supermarkt in
gelopen, puur om even af te koelen.

Je zweet en drinkt wel continu, maar dat lijkt totaal geen verkoeling te bieden.
Langzaamaan krijg je het gewoon telkens warmer en warmer. In de schaduw stil
staan koelt ook niet af, dus je moet wel door naar een verkoeld gebouw.

Terug zijn we met de taxi gegaan.
